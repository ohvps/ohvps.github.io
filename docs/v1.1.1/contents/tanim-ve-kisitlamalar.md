<h1> 1.	Tanım ve Kısaltmalar</h1>  

**Tablo 1: Tanım ve Kısaltmalar**

|Kısaltma| 	Tanım| 	Açıklama| 	İngilizce Açıklama| 	İngilizce Kısaltma| 
| --- |--- |--- |--- |--- |
| **ÇS** |Çerçeve Sözleşme |Ödeme hizmeti sağlayıcısı ile müşteri arasında tekil veya süreklilik arz eden ödeme işlemlerinin yürütülmesine ve mümkün olan durumlarda ödeme hesabının açılmasına ilişkin usul ve esasları belirleyen sözleşme| | |
| **EPK** |Elektronik Para Kuruluşu |Kanun kapsamında elektronik para ihraç etme yetkisi verilen tüzel kişi |Electronic Money Institution |EMI |	
| **FAST** |Fonların Anlık ve Sürekli Transferi|TCMB tarafından işletilen Fonların Anlık ve Sürekli Transferi Sistemi | | |
| **FAST TR-Karekod** | 	FAST-TR Karekod Teknik İlke ve Kurallar Rehberi	|TR Karekod’un FAST Sistemi aracılığıyla gerçekleşecek işlemlerde kullanılmasına ilişkin detaylı teknik ilke ve kurallarını içeren doküman | | |
| **GKD** |Güçlü Kimlik Doğrulama|	Kimlik doğrulamada kullanılan ve bir bileşenin ele geçirilmesinin diğer bileşenin güvenliğini tehlikeye atmayacağı en az iki bileşenden oluşan, bu iki bileşenin de müşterinin bildiği, sahip olduğu veya biyometrik bir karakteristiği olan bileşen sınıflarından farklı ikisine ait olacak şekilde seçildiği yöntem  |Strong Customer Authentication |SCA |
| **İB** |İşlem Bilgisi |Gerçekleştirilen işleme ilişkin işlem zamanını, işlemin niteliğini ve ödeme işlemi için ödeme emrinin masraf, komisyon ve ücretler de dahil hesabın borçlandırılacağı toplam tutarını ve ödemenin göndereni ile alıcısını veya toplu ödeme emrinin masraf, komisyon ve ücretler de dahil hesabın borçlandırılacağı toplam tutarını ve göndereni ile alıcılarını içeren bilgi |  |  |
|**İDK** |İşlem Doğrulama Kodu |Kimlik doğrulama yöntemlerinden biriyle kendisini sisteme tanıtan bir müşterinin gerçekleştirmek istediği işleme özgü olmak ve belirli bir geçerlilik süresi içinde işlem onayında kullanılmak üzere oluşturulan, finansal sonuç doğrunan işlemlerde kişiye onay anında ilgili işlem bilgisi (İB) ile birlikte gösterilen, alıcı veya tutarın değişmesiyle geçersiz hale gelen bilgi |Authentication Code  |AC |
| **KOLAS** |Kolay Adresleme Servisi |	Fon transferlerinde hesap numarası ile ad soyad yerine kullanılan ve belirli bir hesap ile eşleştirilmiş telefon numarası, e-posta adresi, T.C. Kimlik Numarası (TCKN), Vergi Kimlik Numarası (VKN), Yabancı Kimlik Numarası veya Pasaport Numarası gibi Kolay Adres bilgilerinin kaydedilmesini, güncellenmesini ve sorgulamasını sağlayan katman servis  |  |  |
| **HBHS** |Hesap Bilgisi Hizmeti Sağlayıcısı |	Kanunun 12 inci maddesinin birinci fıkrasının (g) bendinde tanımlanan ödeme hizmetini (hesap bilgisi hizmetini) sunan tüzel kişi |Account Information Service Provider |AISP |
| **HHS** | Hesap Hizmeti Sağlayıcısı | Nezdinde ödeme hesabı bulunan ödeme hizmeti sağlayıcısı	|Account Servicing Payment Service Provider |ASPSP |
| **ÖBHS** |Ödeme Emri Başlatma Hizmeti Sağlayıcısı	 |Kanunun 12 inci maddesinin birinci fıkrasının (f) bendinde tanımlanan ödeme hizmetini (ödeme emri başlatma hizmetini) sunan tüzel kişi |Payment Initiation Service Provider  |PISP |
| **ÖDK** | Ödeme Kuruluşu | Ödeme hizmeti sağlamak ve gerçekleştirmek için Kanun kapsamında yetkilendirilmiş tüzel kişi |Payment Institution |PI |
| **ÖH** |Ödeme Hesabı |Ödeme hizmeti kullanıcısı adına açılan ve ödeme işleminin yürütülmesinde kullanılan hesap |Payment Account |PA |
| **ÖHK** |Ödeme Hizmeti Kullanıcısı (Müşteri) |Gönderen, alıcı veya her ikisi sıfatıyla belirli bir ödeme hizmetinden faydalanan gerçek veya tüzel kişi |Payment Service User |PSU |
| **ÖHS** |Ödeme Hizmeti Sağlayıcısı |5411 sayılı Kanun kapsamındaki bankalar, EPK, ÖDK ve Posta ve Telgraf Teşkilatı Anonim Şirketi(PTT) |Payment Service Provider |PSP |
| **ÖHVPS** |Ödeme Hizmetleri Veri Paylaşım Servisleri |Kanunun 12’nci maddesinin birinci fıkrasının (f) veya (g) bentlerinde yer alan ödeme hizmetlerinde kullanılan veri paylaşım servisleri | |  |
| **PÖS** |Perakende Ödeme Sistemi |TCMB tarafından işletilen, işlemlerin Türk Lirası üzerinden gerçekleştiği Müşteriler Arası Türk Lirası Aktarım Sistemi | | |
| **TR-Karekod** |TR-Karekod İlke ve Kuralları |Ulusal karekod (TR Karekod) ilke ve kurallarının belirlendiği belge | | |
| **YÖS** |Yetkili Ödeme Hizmeti Sağlayıcısı |Ödeme emri başlatma hizmeti ve/veya hesap bilgisi hizmeti sunan tüzel kişi |Third Party Payment Service Providers  |TPP |


