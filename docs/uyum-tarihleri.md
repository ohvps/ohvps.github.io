#  ÖDEME HİZMETLERİ VERİ PAYLAŞIM SERVİSLERİ (ÖHVPS) UYUM TARİHLERİ

Hesap Hizmeti Sağlayıcılar ve Yetkili Ödeme Hizmeti Sağlayıcıların ÖHVPS standartlarına uyumu için tarihler, Ödeme Hizmetleri ve Elektronik Para İhracı ile Ödeme Hizmeti Sağlayıcıları Hakkında Yönetmelik ile Ödeme ve Elektronik Para Kuruluşlarının Bilgi Sistemleri İle Ödeme Hizmeti Sağlayıcılarının Ödeme Hizmetleri Alanındaki Veri Paylaşım Servislerine İlişkin Tebliğ’de belirlenmiştir.

Yönetmeliğin 59 uncu maddesinin beşinci fıkrasında belirlenen yükümlülükler, nezdinde ödeme hesabı bulunduran ve bu hesaplar için müşterilerine doğrudan çevrim içi erişim imkânı sağlayan hesap hizmeti sağlayıcılarından 
-	Fonların Anlık ve Sürekli Transferi (FAST) Sistemine katılımcı olan ödeme hizmeti sağlayıcıları ile 
-	FAST Sistemine katılımcı olmayan kuruluşlardan her yıl ayrıca hesaplanmak üzere ödeme hacmi bakımından ilk on arasında yer alanlar 
için geçerlidir.

Kapsamda yer alan Hesap Hizmeti Sağlayıcılar için Yönetmelik ve Tebliğde ÖHVPS uyum tarihleri aşağıdaki şekilde belirlenmiştir:
-	FAST Sistemine katılımcı olmayan ödeme hizmeti sağlayıcılarının, katılımcı olmaları halinde, katılımcı oldukları tarihten itibaren 6 ay içerisinde teknik sertifikasyonlarını başarıyla tamamlayarak GEÇİT’e bağlantı sağlamaları gerekmektedir (HHS’leri ilgilendirmektedir.).
-	FAST Sistemine katılımcı olmayan ödeme ve elektronik para kuruluşlarından her yıl ayrıca hesaplanmak üzere bir önceki takvim yılında gerçekleşen işlemlere göre ödeme hacmi bakımından ilk on arasında yer alan ve; 

    •	    Nezdinde bulunan ödeme hesapları için müşterilerine doğrudan çevrim içi erişim imkânı sağlayan kuruluşların, içinde bulunulan yılın sonuna kadar teknik sertifikasyonlarını başarıyla tamamlayarak GEÇİT’e bağlantı sağlamaları gerekmektedir (HHS’leri ilgilendirmektedir.).

    •	Nezdinde bulunan ödeme hesapları için müşterilerine doğrudan çevrim içi erişim imkânı sağlamayan kuruluşların ise, içinde bulunulan yıl sonuna kadar çevrim içi erişim imkânı sağlamaları halinde çevrim içi erişim imkânı sağladıkları tarihten itibaren 6 ay içerisinde teknik sertifikasyonlarını başarıyla tamamlayarak GEÇİT’e bağlantı sağlamaları gerekmektedir (HHS’leri ilgilendirmektedir.).
- Yönetmelik ve Tebliğde yapılan 28 Mart 2025 tarihli değişiklik itibarıyla;

    •	FAST Sistemine katılımcı olan ödeme hizmeti sağlayıcılarının 31 Aralık 2025 tarihine kadar teknik sertifikasyonlarını başarıyla tamamlayarak GEÇİT’e bağlantı sağlamaları gerekmektedir (HHS’leri ilgilendirmektedir.).

    •	FAST Sistemine katılımcı olmayan ve 2024 takvim yılı ödeme hacmi bakımından ilk on arasında yer alan kuruluşlardan; 

     - Nezdinde bulunan ödeme hesapları için müşterilerine doğrudan çevrim içi erişim imkânı sağlayanların 31 Aralık 2025 tarihine kadar teknik sertifikasyonlarını başarıyla tamamlayarak GEÇİT’e bağlantı sağlamaları gerekmektedir (HHS’leri ilgilendirmektedir.).
    -  Nezdinde bulunan ödeme hesapları için müşterilerine doğrudan çevrim içi erişim imkânı sağlamayanların 2025 yılı sonuna kadar çevrim içi erişim imkânı sağlamaları halinde çevrim içi erişim imkânı sağladıkları tarihten itibaren 6 ay içerisinde teknik sertifikasyonlarını başarıyla tamamlayarak GEÇİT’e bağlantı sağlamaları gerekmektedir (HHS’leri ilgilendirmektedir.).
    - FAST Sistemine katılımcı olmayan ve 2024 takvim yılı ödeme hacmi bakımından ilk 10 arasında yer alan kuruluşlar aşağıdaki gibidir:   
    
        |Kuruluş Kod |Kuruluş Unvan	|
        | --- | --- |
        |0855	|Elekse Elektronik Para ve Ödeme Kuruluşu A.Ş.	|
        |0853	|UPT Ödeme Hizmetleri ve Elektronik Para A.Ş.	|
        |0850	|BPN Ödeme ve Elektronik Para Hizmetleri A.Ş.	|
        |0830	|D Ödeme Elektronik Para ve Ödeme Hizmetleri A.Ş.	|
        |0852	|N Kolay Ödeme ve Elektronik Para Kuruluşu A.Ş.	|
        |0863	|Paytr Ödeme ve Elektronik Para Kuruluşu A.Ş.	|


-   6493 Sayılı Kanun’un Geçici 3 üncü maddesinin üçüncü fıkrası uyarınca TCMB’ye faaliyet izni başvurusunda bulunmuş olup faaliyet izni süreci devam edenler ile TCMB’den faaliyet izni almış olan Kuruluşlara teknik gereklilikleri belirlenmiş veri paylaşım hizmetleri, standart olmayan servislerle 30 Haziran 2024 tarihine kadar sunulabilir. (HHS’leri ilgilendirmektedir.)
-	6493 Sayılı Kanun’un Geçici 3 üncü maddesinin üçüncü fıkrası uyarınca TCMB’ye faaliyet izni başvurusunda bulunmuş olup faaliyet izni değerlendirme süreci devam edenler, teknik gereklilikleri belirlenmiş veri paylaşım hizmetlerini, 30 Haziran 2024 tarihine kadar standart olmayan servisleri kullanarak verebilir. (YÖS’leri ilgilendirmektedir.)
-	5411 sayılı Kanun kapsamındaki bankalar ile teknik gereklilikleri belirlenmiş veri paylaşım  hizmetlerini sunmak üzere TCMB’den izin almış olan kuruluşlar (YÖS’ler), TCMB Ödeme Sistemlerinde 2020 yılı içerisinde gerçekleştirilen hesaba ödeme işlemleri açısından, toplam adedine göre ilk on katılımcı arasında yer almayan ödeme hizmeti sağlayıcıları nezdinde bulunan ödeme hesapları ile ilgili olarak, teknik gereklilikleri belirlenmiş veri paylaşım servisleri hizmetlerini 30 Haziran 2024 tarihine kadar standart olmayan servisleri kullanarak verebilir. (YÖS’leri ilgilendirmektedir.)
-	Teknik gereklilikleri henüz belirlenmemiş veri paylaşım servisi hizmetleri, gereklilikler belirleninceye kadar standart olmayan servisler kullanılarak verilmeye devam edilir. Banka tarafından teknik ve operasyonel gerekliliklerin belirlenmesinin ardından bu hizmetler için de en geç bir yıl içerisinde uyum sağlanarak, hizmetler söz konusu gerekliliklere uygun olarak yürütülmeye başlanır. 

**Referanslar:**

[6493 Sayılı Ödeme ve Menkul Kıymet Mutabakat Sistemleri, Ödeme Hizmetleri ve Elektronik Para Kuruluşları Hakkında Kanun](https://www.tcmb.gov.tr/wps/wcm/connect/2f1f7375-31cb-4c3b-b5c6-72d8561140a7/%C3%96deme+Sistemleri+Kanunu.pdf?MOD=AJPERES&CACHEID=ROOTWORKSPACE-2f1f7375-31cb-4c3b-b5c6-72d8561140a7-nbMvi47) <br>
[Ödeme Hizmetleri ve Elektronik Para İhracı ile Ödeme Hizmeti Sağlayıcıları Hakkında Yönetmelik](https://www.tcmb.gov.tr/wps/wcm/connect/25571f4f-72ac-4f4b-ab59-2d683fcbc271/Y%C3%B6netmelik.pdf?MOD=AJPERES&CACHEID=ROOTWORKSPACE-25571f4f-72ac-4f4b-ab59-2d683fcbc271-pntoxwf) <br>
[Ödeme ve Elektronik Para Kuruluşlarının Bilgi Sistemleri İle Ödeme Hizmeti Sağlayıcılarının Ödeme Hizmetleri Alanındaki Veri Paylaşım Servislerine İlişkin Tebliğ](https://www.tcmb.gov.tr/wps/wcm/connect/80b75c08-7e61-4c79-ab5f-6791f2f2973d/Tebli%C4%9F.pdf?MOD=AJPERES&CACHEID=ROOTWORKSPACE-80b75c08-7e61-4c79-ab5f-6791f2f2973d-pntozfi)

