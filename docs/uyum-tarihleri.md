#  ÖDEME HİZMETLERİ VERİ PAYLAŞIM SERVİSLERİ (ÖHVPS) UYUM TARİHLERİ

Hesap Hizmeti Sağlayıcılar ve Ödeme Hizmeti Sağlayıcıların ÖHVPS standartlarına uyumu için tarihler, Ödeme Hizmetleri ve Elektronik Para İhracı ile Ödeme Hizmeti Sağlayıcıları Hakkında Yönetmelik ile Ödeme ve Elektronik Para Kuruluşlarının Bilgi Sistemleri İle Ödeme Hizmeti Sağlayıcılarının Ödeme Hizmetleri Alanındaki Veri Paylaşım Servislerine İlişkin Tebliğin Geçiş Hükümlerinde belirlenmiştir:

-	6493 Sayılı Kanunun Geçici 3 üncü maddesinin üçüncü fıkrası uyarınca TCMB’ye faaliyet izni başvurusunda bulunmuş olup faaliyet izni süreci devam edenler ile TCMB’den faaliyet izni almış olan Kuruluşlara teknik gereklilikleri belirlenmiş veri paylaşım hizmetleri, standart olmayan servislerle 30 Haziran 2024 tarihine kadar sunulabilir.  (HHS’leri ilgilendirmektedir.)
-	Nezdinde bulunan ödeme hesapları için müşterilerine doğrudan çevrim içi erişim imkânı sağlamayan ödeme hizmeti sağlayıcıların 31 Aralık 2025 tarihine kadar teknik sertifikasyonlarını başarıyla tamamlayarak GEÇİT’e bağlantı sağlamaları gerekmektedir. (HHS’leri ilgilendirmektedir.)
-	Nezdinde ödeme hesabı bulunduran diğer tüm ödeme hizmeti sağlayıcıların (diğer HHS’ler), 31 Mart 2025’e kadar teknik sertifikasyonlarını başarıyla tamamlayarak GEÇİT’e bağlantı sağlamaları gerekmektedir. (HHS’leri ilgilendirmektedir.)
-	6493 Sayılı Kanunun Geçici 3 üncü maddesinin üçüncü fıkrası uyarınca TCMB faaliyet izni başvurusunda bulunmuş olup faaliyet izni değerlendirme süreci devam edenler, teknik gereklilikleri belirlenmiş veri paylaşım hizmetlerini, 30 Haziran 2024 tarihine kadar standart olmayan servisleri kullanarak verebilir. (YÖS’leri ilgilendirmektedir.)
-	5411 sayılı Kanun kapsamındaki bankalar ile teknik gereklilikleri belirlenmiş veri paylaşım hizmetlerini sunmak üzere TCMB’den izin almış olan kuruluşlar (YÖSler), TCMB Ödeme Sistemlerinde 2020 yılı içerisinde gerçekleştirilen hesaba ödeme işlemleri açısından, toplam adedine göre ilk on katılımcı arasında yer almayan ödeme hizmeti sağlayıcıları nezdinde bulunan ödeme hesapları ile ilgili olarak, teknik gereklilikleri belirlenmiş veri paylaşım servisleri hizmetlerini 30 Haziran 2024 tarihine kadar standart olmayan servisleri kullanarak verebilir. (YÖS’leri ilgilendirmektedir.)

**Referanslar:**

[6493 Sayılı Ödeme ve Menkul Kıymet Mutabakat Sistemleri, Ödeme Hizmetleri ve Elektronik Para Kuruluşları Hakkında Kanun](https://www.tcmb.gov.tr/wps/wcm/connect/2f1f7375-31cb-4c3b-b5c6-72d8561140a7/%C3%96deme+Sistemleri+Kanunu.pdf?MOD=AJPERES&CACHEID=ROOTWORKSPACE-2f1f7375-31cb-4c3b-b5c6-72d8561140a7-nbMvi47) <br>
[Ödeme Hizmetleri ve Elektronik Para İhracı ile Ödeme Hizmeti Sağlayıcıları Hakkında Yönetmelik](https://www.tcmb.gov.tr/wps/wcm/connect/25571f4f-72ac-4f4b-ab59-2d683fcbc271/Y%C3%B6netmelik.pdf?MOD=AJPERES&CACHEID=ROOTWORKSPACE-25571f4f-72ac-4f4b-ab59-2d683fcbc271-oIDSNTL) <br>
[Ödeme ve Elektronik Para Kuruluşlarının Bilgi Sistemleri İle Ödeme Hizmeti Sağlayıcılarının Ödeme Hizmetleri Alanındaki Veri Paylaşım Servislerine İlişkin Tebliğ](https://www.tcmb.gov.tr/wps/wcm/connect/80b75c08-7e61-4c79-ab5f-6791f2f2973d/Tebli%C4%9F.pdf?MOD=AJPERES&CACHEID=ROOTWORKSPACE-80b75c08-7e61-4c79-ab5f-6791f2f2973d-oIDSZ9y)

